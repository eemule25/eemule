Tetris
-------------------------------
Dokumentaatio
-------------------------------

Säännöt
--------
Pelissä on seitsemän erilaista palikkaa, joita ilmestyy automaattisesti
pelilaudalle aina edellisen pysähdyttyä. Pelaaja voi ohjata näitä palikoita
näppäimillä: A (vasemmalle), S (nopeuttaa alaspäin) ja D (oikealle).
Välilyöntiä (Space) painamalla palikan voi tiputtaa suoraan alaspäin.
Palikoita voi siirtää hetken ajan myös niiden ollessa paikallaan.

Pelissä on tarkoituksena kerätä mahdollisimman paljon pisteitä.
Pisteitä saa pelatuista palikoista sekä täysien rivien poistamisesta.
Peli nopeutuu automaattisesti ja samalla sen vaikeustaso kasvaa hiljalleen.
Alussa pelaaja voi halutessaan valita vaikeustason (helppo, normaali, vaikea).
Peli päättyy kun pelialueelle ei enää mahdu uusia palikoita.

Pelaajan keräämät pisteet tallennetaan tulostaulukkoon (leaderboard),
jossa on näkyvissä kaikki siihen asti pelatut pelit. Pelaaja voi pelin aikana
pitää tauon (pause), jolloin peliaika keskeytyy, kunnes peliä taas jatketaan.
Halutessaan pelin voi myös nollata (reset), eli peli palautetaan takaisin
alkutilaan.


Ohjelman rakenne ja suunnittelu
--------------------------------
Koodipohjassa on luotu pelialue, missä putoavat palikat liikkuvat. Jokaiselle
seitsemälle palikalle on luotu oma metodi, jota tarpeen tullessa kutsutaan.
Randomgeneraattori arpoo jonkin palikoista, joka taas kutsuu sitä vastaavaa
metodia. Metodissa luodaan uusi palikka ja valmistellaan se siirtoa varten.
Palikka liikkuu pelilaudalla niin kauan, kunnes se pysähtyy joko pelialueen
reunaan tai osuu jo pelattuun palikkaan. Täysinäisten rivien poisto ja pelin
päättyminen on otettu huomioon koodissa.




